---

layout: page

---

**നിത്യപൂജ**



**_സീൻ 1_**


കുടിയില്ല വലിയില്ല മറ്റ് ദുഃസ്വഭാവങ്ങളൊന്നുമില്ല, എന്ത് കൊണ്ടും നല്ല ചെക്കൻ - ചേച്ചിക്ക് വന്ന കല്യാണാലോചനയിലെ വിജയ് സേതുപതിയെ പറ്റി അന്വേഷിക്കാൻ ചെക്കന്റെ നാട്ടിൽ ചെന്ന അനിയന് ഇതിലും നല്ല മറുപടി സ്വപ്നങ്ങളിൽ മാത്രം.

വീട്ടിൽ ചെന്ന് വിവരം പറഞ്ഞപ്പോൾ അച്ഛനും അമ്മയും പരസ്പരം നോക്കി. ദീപ്തി ഐപ്പീയെസ്സിന്റെ സൂരജേട്ടനെ പോലുള്ള ഒരു ചെക്കൻ തങ്ങളുടെ വീട്ടിൽ വന്നു കേറുന്നതിന്റെ എല്ലാ സന്തോഷവും അവരുടെ മുഖത്തു തെളിഞ്ഞു നിന്നു.

ചേച്ചീടെ കല്യാണം ദുസ്വഭാവങ്ങളൊന്നുമില്ലാത്ത ഒരു ചെക്കനുമായ് ഏകദേശം സെറ്റായ സന്തോഷത്തിന് സംഘടിപ്പിച്ച സുരപാനാസദസ്സിൽ അനിയൻ അർദ്ധബോധാവസ്ഥയിൽ കിടക്കുന്നിടത്തു _ഒരു ഫെയിഡ് ഔട്ട് ട്രാൻസിഷൻ_.


**_സീൻ 2_**

സുധീഷ് - പൂർവാശ്രമത്തിൽ നല്ലൊരു കുടിയൻ മാത്രമല്ല ആ ശ്രമത്തിൽ നാട്ടിലെ നല്ലൊരു ശതമാനം ചെറുപ്പക്കാരം കൂടി കുടിപ്പിച്ചു കിടത്തിയ ലവൻ സർക്കാർ സർവീസിലിരിക്കെ അന്തരിച്ച ഡാഡി മരിച്ച് ട്വെൽവ് മാസം കഴിയും മുൻപ് കിട്ടിയ ആശ്രിതനിയമനത്തോടെ അതിശയനും വാർ ആൻഡ് ലവും സംവിധാനം ചെയ്ത വിനയനിൽ നിന്ന് ആകാശഗംഗയും ദാദാ സാഹിബും സംവിധാനം ചെയ്ത വിനയനിലേക്ക് എന്ന പോലെ ഒരു സ്റ്റാർക്ക് കോൺട്രാസ്റ്റ് സ്വഭാവം രൂപപ്പെട്ടു കഴിഞ്ഞിരുന്നു.കൂടെ കുടിച്ചിരുന്നവന്മാര് ബൈജു കൊട്ടാരക്കരെയെ പോലെ അന്നും ഇന്നും ഹാർട്ടറ്റാക്ക് വന്ന് മരിച്ച ക്യാൻസർ രോഗിയുടെ ഈസീജി പോലെ നേർരേഖയിൽ പോയിക്കൊണ്ടിരുന്നു.

സുധീഷ് കാറ് വാങ്ങി, കൂടെയുള്ളവന്മാർ അച്ചാറ് വാങ്ങി, സുധീഷ് കാറിന് പെട്രോളടിച്ചു, കൂടെയുള്ളവന്മാര് അച്ചാറ് കൂട്ടി വെള്ളമടിച്ചു - രജ്‌കെ രുലായ.. രജ്‌കെ ഹസായാ, മേനേ ദിൽ കോ കേ ഇശ്ഖ് കമായാ. സുധീഷങ്ങനെ എല്ലാരുടെം പ്രാക്ക് വാങ്ങി കല്യാണത്തിലേക്ക് നടന്നടുക്കുവാണ്.

കുന്ദമംഗലത്തെ പ്രതിഭ പ്രെസ്സിൽ കല്യാണക്കത്തടിക്കാനുള്ള മാറ്റർ കൊടുക്കാൻ പോകുന്നതിനിടെയാണ് സുധീഷിനെ ലാലു പിന്നീന്ന് വിളിച്ചത്

"സുധീഷേ എരപ്പാ.. എങ്ങോട്ടാ "

"അടിക്കാൻ കൊടുക്കാൻ"

"ന്നാ ഒരു നൂറെട് "

"എന്തിന്?"

"ഇനിക്കും അടിക്കാൻ കൊടുക്കാനുണ്ട് "

"അയിന് എനക്ക് കല്യാണായോ ?"

"കല്യാണം.. മൈര്. മനോജേട്ടൻ കുപ്പി വാങ്ങാൻ ബിവറേജിൽ പോൺട്രോ. വെള്ളടിക്കാന് കട്ടക്ക് മൂപ്പർക്ക് കൊടുക്കാനാ."


**_സീൻ 3_**

പെണ്ണിൻ്റെ അനിയൻ കത്ത് കൊടുത്തു തളർന്ന് വണ്ടി സൈഡാക്കി.

"ഭായ് ഏക് പാൻ ദേ ദോ"

"ഇനിക്ക് വേണ്ട." കൂടെയുള്ള ചങ്ക്  വിലക്കി.

"അയിന് ആരാ അനക്ക് പറഞ്ഞത്"

"ദോ രണ്ടല്ലേ ?"

"അയിന് മുന്നെ ഞാൻ ഏക് എന്ന് പറഞ്ഞത് കേട്ടില്ലേ ?"

"ഏക് ദോ തീൻ. ഓഖേ - ഭായ് ഇവനൊരു പാൻ ദേ  ദോ"

"പാൻ നഹീ ഹെ ബോസ്. ലെവൽ ടൂ ഹെൽമെറ്റ് ചലേഗാ ക്യാ ?" - കടയുടെ സൈഡിലിരുന്ന ബംഗാളി.


**_സീൻ 4_**

"ഡാ നിനക്ക് എന്നെക്കാളും നല്ല പെണ്ണിനെ കിട്ടും. "

" അതൊക്കെ ശരി തന്നെ"

"ഞാൻ നിനക്ക് ചേരില്ലെടാ "

"ഞാൻ വാങ്ങിച്ച് തന്ന ഡ്രെസ്സൊക്കെ നല്ല ചേർച്ചയാരുന്നല്ലോ"


**_സീൻ 5_**

"സുധീഷേ.. സെക്‌സിന് ശേഷം സിഗരറ്റ് വലിക്കുന്നത് സെക്‌സിനേക്കാൾ സുഖമുള്ള പരിപാടിയാണ്". ഒരു പാക്കറ്റ് ഗൾഫ് സിഗരറ്റ് സമ്മാനിച്ചോണ്ട് ദി ഒബ്‌വ്യസ് പ്രവാസി ഫ്രണ്ട്.

"മൂത്രമൊഴിക്കാൻ മുട്ടി നിന്ന് അവസാനനിമിഷം ഒഴിക്കുമ്പൊ ഉള്ള സുഖമൊന്നും ഒരു സെക്സിനും സിഗററ്റിനും തരാനാവില്ല" - ഒബ്‌വ്യസ് ബാച്ചിലർ ഫ്രണ്ട് 2 വിത് നോ ഇമ്മീഡിയറ്റ് പ്ലാൻസ് റ്റു മാരി.

"ഇതൊന്നുമല്ല സുഖം. തൊണ്ടയാട് ബൈപ്പാസിന്ന് നൂറ്റമ്പത് രൂപക്ക് റെയിൻ കോട്ട് വാങ്ങി പെരുമഴത്തു ബൈക്കോടിക്കണം. കോട്ട് നനഞ്ഞു മഴവെള്ളം മെല്ലെ പാന്റിനുള്ളിലേക്ക് കേറും. കാവ് സ്റ്റോപ്പിന് ഫ്രെണ്ടിലെ ഗട്ടറിൽ വീഴുമ്പോ വെള്ളം ജട്ടിക്കകത്തേക്ക് അരിച്ചിറങ്ങും. അപ്പഴുള്ള സുഖമൊന്നും... കിഡ്സ്, അഡൾട്ട്സ് ആൻഡ് ലെജൻസ് രാ. - റെയർ ബാച്ചിലർ ഫ്രണ്ട് 3 ഹൂ റിമെയിൻസ് ക്ലൂലെസ്സ് ആഫ്റ്റർ സർച്ചിങ് ഫോർ ദി മീനിങ് ഓഫ് ഹിസ് ലൈഫ്.

"സുധീഷേ നിത്യപൂജയിൽ ഒരാളുടെ ഒഴിവുണ്ട്. കേറുന്നോ ?

"ഏതമ്പലത്തിൽ?"

"അമ്പലമല്ലെടെ. വാട്സാപ്പിലെ തുണ്ട് ഗ്രൂപ്പാണ്  നിത്യപൂജ."

"ഓൺലൈൻ സ്ട്രീമിംഗാണ് ഇല്ലത്തു പതിവ്. എന്നാലും കേറിയേക്കാം."


**_സീൻ 6_**

"ഈ മൈരനാണോ ഇവളെ കല്യാണം കഴിക്കുന്നത് ?"

"സുധീഷേട്ടനെ അറിയോ ?"

"ഇല്ല. യെവളെയൊക്കെ വേറാര് കെട്ടും ".

"ങേ."

പിന്നീന്ന് ഒരു കൈ വന്ന് പ്രസാദിന്റെ തോളിൽ തട്ടി. പിന്നിൽ തനിക്ക് പിറക്കാതെ പോയ അളിയൻ.

"പ്രസാദേട്ട ഇന്നലത്തെ ഡാൻസ് പൊളിച്ച്."

"അതാടെ നിക്കട്ടെ. സാധനം ബാക്കിണ്ടോ ?"

"അതൊക്കെ വൈന്നേരം ശരിയാക്കാ. ഇങ്ങള് വരൂലെ "

"പിന്നെന്താ."

തൊട്ടടുത്തിരുന്ന ക്ഷണിക്കാത്ത കല്യാണത്തിന് പ്രസാദ് വിളിച്ചോണ്ട് വന്ന ഫ്രണ്ട് പ്രസാദിനെ നോക്കി.

"അല്ലടോ ഇയ്യ്‌ പ്രേമിച്ച പെണ്ണിൻ്റെ കല്യാണത്തിന് തലേന്ന് ഓൾടെ വീട്ടി പോയ് ഡാൻസ് കളിച്ചോ ?"

"ഫ്രീയായി മദ്യം കിട്ടിയാ പ്രസാദ് ഡാൻസല്ല , ബ്ലൂ വെയില് വരെ കളിക്കും"

"മമ്മൂക്ക പടം നൂറു കോടി ക്ലബ്ബിലേക്ക് എന്ന് ഫേസ്‌ബുക്കിൽ പോസ്റ്റിടുന്നവന്മാർക്ക് പോലും ഇത്രേം ഉളുപ്പില്ലായ്മ കാണൂല."


**_സീൻ ഡാർക്ക്_**

ചെയ്യുന്ന ജോലിയോട് കട്ട ആത്മാർത്ഥയുള്ള നിത്യപൂജ അഡ്മിൻ - "മൂന്ന് പേരൊഴിച്ച് ഈ ഗ്രൂപ്പിൽ എല്ലാരും തുണ്ടയക്കുന്നുണ്ട്. ഈ മൂന്നെണ്ണം എല്ലാം ഡൗൺലോഡ് ചെയ്യുന്നുമുണ്ടാവും."

"നെയിം ആൻഡ് ഷെയിം ആശാനേ"

അഡ്മിൻ മൂന്ന് പേരുടെം പ്രൊഫൈൽ ഫോട്ടോ എടുത്ത് പേരും ചേർത്ത് നിത്യപൂജയിൽ പോസ്റ്റിടുന്നു.

-- ഈ ചിത്രങ്ങളിൽ കാണുന്ന മൂന്ന് തെണ്ടികൾ ഗ്രൂപ്പിലെ എല്ലാ വീഡിയോകളും ഡൌൺലോഡ് ചെയ്യുകയും എന്നാ ഗ്രൂപ്പിലേക്ക് ഒന്നും കോൺട്രിബ്യൂട്ട് ചെയ്യുന്നുമില്ല. നിങ്ങൾക്ക് ഇനിയും ഈ ഗ്രൂപ്പിൽ തുടരണമെങ്കിൽ എത്രയും പെട്ടെന്ന് തുണ്ടയക്കേണ്ടതാണ്  - നിത്യപൂജ അഡ്മിൻ --


_ക്യാമറ പാൻ റ്റുവേർഡ്‌സ് മണിയറ_.

ഫോണെടുത്തു നിത്യപൂജ തുറന്ന സുധീഷ് - "ഒന്ന് ഞാൻ, ഒന്ന് നിന്റനിയൻ, മൂന്നാമത്തെ മഹാപാപി ആരാണാവൊ "

"പ്രസാദേട്ടൻ"


_നെക്സ്റ്റ് പാൻ റ്റു_ 

കല്യാണം കഴിപ്പിച്ചയച്ച ക്ഷീണത്തിൽ വീടിന്റെ ഉമ്മറപ്പടിയിലിരുന്ന് സംസാരിക്കുന്ന അച്ഛനും അമ്മയും അനിയനും.

"ഇക്കാലത്തു സുധീഷിനെ പോലൊരു ചെക്കനെ കിട്ടാൻ പ്രയാസമാണ്" -  അമ്മ.

മെസേജ് നോട്ടിഫിക്കേഷൻ വന്ന് വാട്സാപ്പ് തുറന്ന അനിയൻ - "ങേ അളിയനും പ്രസാദേട്ടനും"


_ഫൈനൽ പാൻ ആൻഡ് സൂം_

വെള്ളമടിച്ച് പാതിബോധത്തിൽ ഫോണെടുത്ത പ്രസാദ് - "അളിയനും അളിയന്റെ അളിയനും"

സർക്കിൾ ഓഫ് കർമ്മ കംപ്ലീറ്റ്‌സ് ആൻഡ് വെയിറ്റ്സ് ഫോർ ഡി നെക്സ്റ്റ് ടേൺ.


**ശുഭം**





